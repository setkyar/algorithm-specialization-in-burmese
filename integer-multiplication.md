# Integer Multiplication

[Integer Multiplication](https://www.coursera.org/learn/algorithms-divide-conquer/lecture/rP869/integer-multiplication) ကိုကျွန်တော် Study လုပ်ထားတာကို နည်းနည်းပြန် ရှင်းပြတာပါ။

ကျွန်တော်တို့သုံးတန်းလေးတန်းလောက်တုန်းက ဂဏန်းနှစ်ခုကိုဘယ်လိုမြှောက်ကမလဲဆိုပြီးသင်ဖူးပါတယ်... တကယ်တော့အဲ့ဒါကလည်း Algorithm ပါဘဲ။ ဂဏန်းနှစ်ခုပေးလိုက်တယ်... အဲ့ဂဏန်းနှစ်ခုကို တွက်လိုက်တယ် final number ရလာတယ် အဲ့ဒါက Algorithm တစ်ခုဘဲ။

ကျွန်တော်တို့ကျောင်းမှာ integer multiplication ကိုဘယ်လိုသင်လဲဆိုလျှင်... ဆိုကြပါဆို number x နှင့် y ကိုမြှောက်မယ်ဆိုရင် ဘာလိုတွက်မလဲ အောက်က example နှင့်ကြည့်လိုက်ကြအောင်

```
    5678
    1234
--------
   22712 <- 4
  17034- <- 3
 11356-- <- 2
 5678--- <- 1
--------
 7006652 <- Answer
```

5678 ကို 1234 နှင့်မြှောက်မယ်ဆိုလျှင် 5678 ကို 4 နှင့်အရင်မြှောက်... ပြီးလျှင်သုံးနှင့်မြှောက် နောက်မှာသုညတစ်လုံးထည့် ဘာလို့လည်းဆိုလျှင် သုံးကဆယ်ဂဏန်းဖြစ်နေလို့... ကျန်တဲ့ 12 လည်းထိုနည်း၎င်းဘဲ။ ဒီလောက်ဆိုမှတ်မိလောက်ပြီထင်ပါတယ်။

ဒီနေရာမှာ သူပြောချင်တာက ကျွန်တော်တို့ number နှစ်ခုကိုမြှောက်တဲ့အချိန်မှာ ကျွန်တော်တို့အဖြေရဖို့တွက်လိုက်ရတဲ့အချိန်ကိုပြောချင်တာပါ။ 

သူတွက်ပြတာကိုကျွန်တော်တစ်ချက်ရှင်းပြကြည့်မယ်။ 5678 ကို 4 နှင့်မြှောက်လိုက်တဲ့အချိန်မှာ 22712 ရဖို့ရာအတွက် `<= 2n basic operation` ကြာတယ်။ ဒါက row တစ် row ကိုကြာတဲ့အချိန်။ ဒါတင်မကသေးဘူး ရလာတဲ့ရလဒ်အကုန်လုံးကိုလည်း ပေါင်းဖို့လိုသေးတယ်။

ကျောင်းတုန်းကသင်ခဲ့တဲ့ဒီ algorithm က n^2 ကြာတယ်။ ကျွန်တော်တို့ သင်ခဲ့တဲ့ multiplication algorithm က number of input **n** များလာလေအချိန်ပိုကြာလေလေဘဲ။ 

ကျောင်းမှာတုန်းကဆရာမပြောလိုက်တယ် ဒီလိုမြှောက်ရင် ဒီလို result ထွက်တယ်။ အဲ့တုန်းကကျွန်တော်တို့မတွေးမိတာက ဒါထက်ပိုမြန်အောင်လုပ်လို့မရဘူးလားဆိုတာပါဘဲ။ ခင်ဗျားတို့တော့မသိဘူး ကျွန်တော်တော့ မတွေးခဲ့မိဖူးဘူး ဒါကဘယ်လောက်မြန်တယ်ဘယ်လောက်နှေးတယ်ဆိုတာလည်း မစဥ်းစားမိခဲ့ဘူးဖူး။ အခုသူပြောမှ ဟုတ်တယ်ဟ ဒီနည်းထက်ပိုမြန်တဲ့နည်းရှိသေးလားပေါ့။

နောက်အပိုင်းမှာ ကျွန်တော်တို့သုံးတန်းလောက်တုန်းကသင်ခဲ့ရတဲ့ integer multiplication algorith ထက်ပိုမြန်တဲ့ algorithm ကိုအတူတူလေ့လာလိုက်ကြရအောင်။
